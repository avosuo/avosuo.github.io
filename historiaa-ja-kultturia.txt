
Fenlandia
- the virtual land of hope and glory -
 tasavaltainen monarkia
 
 Viralliset kielet: suomi, saame, euskara, retoromaani, kobaia, quenya, rohirrim, konnun kieli, westron, esperanto...

HALLITUS

Highnesses Genevieve Lekasora

Pekko Joutsimies Yleisten töiden ministeri
dir. Mus. Jim Ruuskamuikkunen
salaojaneuvos Lempivalko Tupasvilla
Albrekt Pehmoheijastin, valtiovarainministeri.
Kansallisen panhuilukomitean presidentti TJ

ALKUMYYTTI
 
 Ennen vuotta yksi oli suuri Suomuna, joka eräänä päivänä kyykistyi(jos muna voi kyykistyä) paikalleen ja alkoi synnyttää. Suomunasta tuli ulos kaikki maailman rakentamiseen ja elämään tarvittava tilpehööri. Synnytettyään mielestään tarpeeksi ainetta, Suomuna keventyneenä liihotti lentoon ja lähti synnyttämään muihin aurinkokuntiin. Paikalle, jossa Suomuna kyykisteli, jäi suuri painauma, johon alkoi kehittyä Avosuo.
 
 KALENTERI
 
 Avosuon muinainen Puolen Kesän Kalenteri, siitä katsottiin sopivat päivät tupasvillan keruuseen, hillan kypsyminen (hillasta tehdään arvokasta juhlajuomaa, Kuninkaiden Mettä, jota mm kruunajaisissa nautitaan) ja erityisesti päivät, jolloin suonsilmäkkeiden vesi oli riittävän lämmintä parantaville kylvyille..

Avosuon heimo vielä kierteli maita ja mantuja käsityöläisinä ja tarinankertojina, parantajina ja muusikoina.. 

HOUSE OF LEKASORA

Lekasoran soturisuvun vaakunassa on se tunnettu vaaleanpunainen sudenkorento, se myyttinen olento, jonka siipien havinan kuulija pääsee kurkistamaan tuonilmaisten salaisuuksiin.. (juotuaan ensin hillajuomaa..)

LAINSÄÄDÄNTÖ

Kuningatar Genevieve Lekasora (allekirjoittanut) on oman Lekasoran suvun arvovallalla ja lainlisäysoikeudella säätänyt, että nakuna tappeleminen ja samalla huutaminen on kiellettyä sakon (250 fen) ja piiskaamisen (kevyen) uhalla!

Poikkeuksena sääntöön nakuna tappelemisessa ja karjumisessa on, jos keho on rasvattu ja talkittu ja tappeleminen suoritetaan painisäännöillä ja huput päässä.
 
Rasvapaini on kulttuuriministeriön erityissuojelussa oleva taiteenlaji. Verovaroin koulutetaan painijoita ja ylläpidetään kallista paini-instituutiota. Lisäksi Painitalo (lempinimeltään "Oooo, Pera" -talo eräässä legendaarisessa painiottelussa kuullun huudahduksen mukaan) sijaitsee yhdellä kaupungin kalleimmista tonteista.

KANSANTERVEYDELLISTÄ

Fennit syövät lähes päivittäin fenkolia. Suuri ongelma fennien keskuudessa on fenkamfamiini, joihin monet ovat jääneet koukkuun.Jotkut fennit ovat yliherkkiä fenyylialaniinille, jota suokaasuista erittyy joskus sisäilmaan ja aiheuttaa ääneen samanlaisia muutoksia kuin heliumin hengittäminen..Toisaalta fenolit ovat fennien keskuudessa suuressa arvossa niiden antioksidanttisten ominaisuuksien tähden. Fennit keräävät ahkerasti marjoja, sieniä ja pakuria tyydyttääkseen fenolitarpeensa.

SUURI PANHUILUSOTA

Avosuon Sanomien arkiston vanhoista tuohikäppyröistä selviää suuren panhuilusodan aikaisia kirjoituksia, vahvistaa toimituksen vastaava Oleg Von Naavaparta. Rahkasammaleisten perimätietojen mukaan tahtia taistossa paukuteltiin kepein huilisteja vastaan. Sodasta kerrotaan myös, että ennen taistoa huudettiin " kepit ja huilut esiin", mikä merkitsi hyökkäystä.

Eerik Suoraselkä Lekasora, jonka pillien varastamisesta koko sota alkoi.

Ennen Avosuon valtiota oli se jakautunut 14 herttuakuntaan jotka yhtenään sotivat ja kiistelivät (on epäselvää mistä, mutta ilmeisesti liittyi jotenkin puhallinsoittimiin). Tätä jatkui siihen päivään asti kunnes Hagmor Kauralyhde Lekasora esitti herttuoille kutsun saapua rahkapiirasillallisille. Tässä tarunhohtoisessa tilaisuudessa Hagmorin ylivertainen kaulimenkäyttötaito sai nuo herttuat unohtamaan keskinäiset kiistansa ja he yksimielisesti tunnustivat Hagmor I:n uudeksi kuningattarekseen

Avosuon Sanomien tuohikäppytöissä on kyllä maininta, jonka mukaan herttuakunnissa kyllä kiisteltiin siitä, kenen kunnan puolelta hillat rahkakakkuun kerättiin ja mistä parhaat suomarjat löytyvät. Rahkasammaleisten perimätietojen mukaan kateus ja kiistat piilivät yhä pinnan alla kruununjuhlista huolimatta. Kerrotaan myös, että kruunajaisissa olisi laadittu erityinen säännös, että valtiopäivän rahkakakkuun (ajankohta 15.7.) tulee kerätä marjat tasavertaisesti jokaisesta herttuakunnasta. However, herttuakuntien marjamaat eivät ole läheskään yhtä hyviä. Ylänkömaiden kangassuolta tulleet pienet ja puisevat marjat eivät miellyttäneet kaikkia. Marjoja kerrotaan vaihdettaneen ja niitä on jopa tuhottu. Jokainen herttuakunta on äärimmäisen ylpeä omista marjoistaan. Jopa pienien kangassuomarjojen edustajisto on sitä mieltä, että ne ovat makeimpia ja terveellisimpiä kuin isot löllöt marjat, jotka ovat vetisiä. Oli niin tai näin pinnan alla kuplii....


HILLA-ASIAA

Hillajuomaahan on tyypiltään kolmenlaista: uuttamalla valmistettua raikasta mehun tyyppistä, oluen tapaan tehtyä suopursuilla humaloitua viinimäistä juomaa mm. tuotenimellä 'Hyvä olo' ja vielä salaisen reseptin mukaan tislaamalla valmistettua väkevää 'Hullun hillaa'.

Sitten on vielä salainen resepti, jossa on hillan lisäksi yrttejä ja sudenkorentojen kyyneliä ja tiettyjen sienten lakeista tehtyä uutetta ja sitä käytetään vain kruunajaisissa ja turnajaisissa ja avosuon salaisissa menoissa, mutta koska avosuo on tasavalta, reseptiä ei ole sovellettu aikoihin ja onkin hieman arveltu, että sellaista ei olisi olemassa, kuin taruissa. Ehkä.


LIHATUOKKONEN (SUOMAJAVA)

Jotkut tietämättömät avosuolaiset jaksavat aina kinastella kumpi on parempi: Petri Kaapon Genesis-aukio vai Vilppu Kolistelijan Genesis-aukio. Todellisuudessahan kyse on samasta aukiosta, jonka toiselta laidalta saa lihatuokkosensa yltiökoristeltuna lisukkeilla ja toiselta laidalta imellettynä.

Suomajava eroaa muuten siinä jokimajavasta, että se veden patoamisen sijaan pyrkii saamaan suonsilmäkkeiden vesiä virtaamaan. Tätä varten se kaataa suon käkkärämäntyjä ja pyrkii niiden avulla perkaamaan vesireittejä suolle. Tästä nykyisten avosuolaisten esi-isät eivät pitäneet, vaan metsästivät suomajavan lähes sukupuuttoon. Tähän vaikutti myös suomajavien lihan herkullinen (ja hieman närästystä aiheuttava) maku. Kaksisataa vuotta sitten suomajavien tilalle istutettiin lopulta jokimajavaa huonoin seurauksin. Runsaasti seisovaa vettä sisältänyt elinympäristö aiheutti jokimajavissa tylsistymistä ja alkoholisoitumista (kiitos hillajuoman).

Avosuon asukkaat tietävät, että myöhäisyön panhuilubakkanaalien jälkeen nautittavia suolaisia liharuokia ei sovi sulkea minkäänlaisiin taikinakuoriin, kuten naapurimaiden outo tapa on, vaan lihan pitää päästä "hengittämään" avonaisen tuokkosen pinnasta.
Jotkut väittävät, että tapa on saanut alkunsa alunperin tuokkosissa käytetyn suomajavan lihan eltaantuneen hajun (ja lievän myrkyllisyyden) tuulettamisesta, mutta avosuolaiset pitävät tätä pelkkänä ivapuheena.

Tuo imellytetty, lähes mämmin näköinen maakuopassa raakakypsennetty lihatuokkonen on herkku, jota eivät muut kuin avosuolaiset suostu edes maistamaan.
Avosuolaiset paistavat suomajavan häntiä pannussa rapeiksi aamiaisherkuiksi vähän meidän pekonin tapaan.

Suonsilmäkkeistä kalastetut pikkusuotirriäiset (Tirrius minoris avosuoiensis) ovat myös herkullista bakkanaaliruokaa, ne tarjoillaan paistettuna, suopursunlehdillä maustettuina ja Avosuon Sanomiin käärittynä...
Grillatut sudenkorennot ovat myös suosittuja naposteltavia

Näitä kaikki herkkuja ja etenkin hillajuomia voivat kaikki nauttia kohtuuhintaisesti Avosuon kestikievarissa, siinä Keskusaukean tuntumassa, Avopankin ja Kunnantalon lähellä ja Avo-opiston naapurissa. Kievari onkin vanha ja arvostettu niin antimistaan kuin kulttuuritarjonnastaan ja se tarjoaa nykyisin myös majoituspalveluita. Jo kievarin nimi herättää kaikissa muistoja ja kunnioitusta, sillä siellä on allekirjoitettu niin Avosuon itsenäisyysasiakirjat kuin julkistettu kaikkien vaalien tulokset. Paikkahan on tietenkin Hourun Veräjä..


